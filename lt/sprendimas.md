---
title: Sprendimmas
layout: lt/protocol
---
# Sprendimas

Naudok tada kai nori staigiai priimti vienbalsį sprendimą ir grupę nukreipti rezultatų link.

## Žingsniai

1. “Aš siūlau [trumpas veiksmo apibūdinimas].”
2. Siūlytojas sako “1-2-3.”
3. Visi vienu metu parodo nykščiu “Taip”, “Ne”, “Palaikau”.
4. Balsuotojai, kurie jokiu būdu nesutiks su pasiūlymu iškart sako “Absoliutus ne. Nesutiksiu.” Tokiu atveju pasiūlymas iškart atmetamas.
5. Siūlytojas suskaičiuoja balsus.
6. Siūlytojas atšaukia pasiūlymą, jeigu “Ne” ir “Palaikau” skaičius per didelis. Per dideliu galima laikyti, jei
    * pusė ar daugiau žmonių balsavo “Ne” arba “Palaikau”
    * jei siūlytojas tikisi, kad [Išsprendimo][resolution] kaina bus didesnė nei nauda gauta priėmus sprendimą.
7. Kad gautų pritarimą, Siūlytojas naudoja [Išsprendimo protokolą][resolution] kiekvieno nepritariančio klausdamas “Ką reikėtų pakeisti, kad pritartum?”.
8. Siūlytojas paskelbia, kad pasiūlymas priimtas, jeigu pavyko pakeisti nepritariančiuosius į “Taip” arba “Palaikau”.
9. Komanda yra įsipareigojusi įgyvendinti pasiūlymą.

## Įsipareigojimai

* Dalyvausiu kol bus priimtas sprendimas. Suvoksiu kaip mano elgesys padeda grupei judėti pirmyn arba stabdo ją.
* Skirsiu pasiūlymui visą dėmesį. Tai svarbiau už visą kitą veiklą.
* Kalbėsiu tik kai būsiu siūlytojas arba į mane kreipėsi siūlytojas.
* Balsavimo metu neskelbsiu priežasčių dėl ko balsavau vienaip ar kitaip.
* Iškart paskelbsiu jei esu Absoliutus ne. Tuo atveju būsiu pasiruošęs pasiūlyti geresnę idėją.
* Būsiu asmeniškai atsakingas už nutartų rezultatų pasiekimą, net jei nubalsuota man nedalyvaujant.
* Sužinosiu apie sprendimus priimtus man nedalyvaujant.
* Nesiginčysiu su Absoliučiu ne. Visada paklausiu, kokią jis siūlo geresnę idėją.
* Aktyviai palaikysiu priimtus sprendimus.
* Reikalausiu, kad būtų vadovaujamasi protokolu, nesvarbu kiek dažnai tai teks daryti.
* Nepasuosiu sprendimo metu.
* Atkakliai dirbsiu, kad pasistūmėtumėte pirmyn. Teiksiu pirmenybę veiksmui.
* Balsuosiu savarankiškai nenusižiūrėdamas kaip balsuoja kiti.

## Pastebėjimai

* Balsuok Ne tik kai esi tikras, kad padėsi grupei judėti į priekį gerokai greičiau po sustabdymo.
* Jei nesi tikras dėl pasiūlymo, palaikyk jį ir paprašyk asmeninio paaiškinimo po balsavimo. Jei sužinojęs daugiau detalių turėsi geresnį pasiūlymą, tikėk, kad komanda  palaikys geresnį pasiūlymą kai jį pateiksi.
* Nebalsuok Ne, jeigu turi smulkių pagerinimo pasiūlymų. Geriau priėmus dabartinį pasiūlymą, pasiūlyk savo pagerinimus arba dalyvauk įgyvendinime, kad tavo idėja būtų įgyvendinta.
* Atšauk silpnus pasiūlymus.
* Kai balsuoji Ne, galvok, kad tu esi vienintelis taip balsuojantis.
* Naudok Absoliutų ne tik tada, kai turi keletą kartų geresnį pasiūlymą arba kai privalai taip balsuoti dėl savo sąžinės.

[resolution]: {{ site.baseurl }}lt/issprendimas
